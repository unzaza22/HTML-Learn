URL คืออีกชื่อเรียกหนึ่งของที่อยู่เว็บไซต์
URL สามารถอยู่ในรูปแบบของคำ เช่น www.code-th.com หรืออยู่ในรูปของ IP Address (Internet Protocal Address) เช่น 119.81.218.155
คนส่วนใหญ่ใช้คำในการจดจำ เพราะชื่อจำได้ง่ายกว่าตัวเลขมาก

URL - Uniform Resource Locator
การที่เบราว์เซอร์จะเรียกหน้าเว็บขึ้นมาจากเว็บเซิฟเวอร์ก็ใช้ URL
URL ย่อมาจาก Uniform Resource Locator ใช้เพื่อระบุที่อยู่ของเอกสารหรือที่อยู่ของข้อมูลบนเว็บไซต์
ที่อยู่เว็บไซต์ เช่น http://www.code-th.com/html/lesson/index ตามกฎ syntax ดังนี้

scheme://prefix.domain:port/path/filename

อธิบาย:
scheme   คือประเภทของ Internet Service ซึ่งทั่วๆ ไปคึอ http หรือ https
prefix   คือคำนำหน้าของ Domain ค่าเริ่มต้นคือ www
domain   คือ Domain Name ของเว็บไซต์ เช่น code-th.com
port     ระบุหมายเลข port หากไม่ระบุค่าเริ่มต้นทั่วไปคือ 80
path     ระบุเส้นทางบนเซิฟเวอร์ ส่วนใหญ่คือโฟวเดอร์ในเว็บไซต์
filename ชื่อไฟล์ของเอกสารที่ต้องการเปิด

URL Schemes
Scheme	ย่อมาจาก	                            ใช้กับ
http	  HyperText Transfer Protocol	        เว็บเพจทั่วไป ที่ไม่เข้ารหัส
https	  Secure HyperText Transfer Protocol	เว็บเพจที่ต้องการความปลอดภัย เข้ารหัส
ftp	    File Transfer Protocol	            ใช้สำหรับ Download หรือ Upload ไฟล์
file		                                    เปิดไฟล์บนคอมพิวเตอร์ของคุณเอง

URL Encoding
URL ถูกส่งผ่านอินเตอร์เน็ตได้โดยใช้ Character Set ของ ASCII ถ้า URL มีตัวอักษรนอกเหนือจากชุด ASCII ตัว URL ก็จะเปลี่ยนรูปมันอัตโนมัติ
URL Encoding จะเปลี่ยนตัวอักษรที่เป็น non-ASCII ให้อยู่ในรูปแบบที่สามารถส่งผ่านอินเตอร์เน็ตได้
URL Encoding จะแทนที่ตัวอักษร non-ASCII ด้วยเครื่องหมาย "%" นำหน้าแล้วตามตัวเลขฐานสิบหก
URL ไม่สามารถมีเว้นวรรค URL Encoding ก็จะแทนที่เว้นวรรคด้วยเครื่องหมายบวก (+) หรือ %20

ลองด้วยตัวคุณเอง
example@gmail.com
ถ้าคุณคลิก "ตกลง" เบราว์เซอร์จะเข้ารหัส URL ก่อนที่จะส่งไปยังเซิฟเวอร์ปลายทาง สังเกตได้จาก @ จะถูกเปลี่ยนเป็น %40
